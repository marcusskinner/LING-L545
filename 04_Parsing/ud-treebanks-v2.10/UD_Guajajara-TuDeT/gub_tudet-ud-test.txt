Uzekok ɨwɨok rehe Umuwɨwɨk ikamir aguz pupe Nuzapo pixikwaw agwer maʔe amoae
awape Ahaputar kope Wiko amoae maʔe romo aʔe Wexak arapuha ape Agwer maʔeaʔɨr
uʔu kaʔapiʔi Umuixekar inemuʔi aguzapɨgwar rupi Aikwez aʔe Aikwez heraʔɨr aʔe
Umànoputar ruʔu aipo Mon aipo Aputar aipo maʔe ihe Ahaputar aipope nehe Opoʔo
akaʔu aʔe Wexak amo awa aʔepe Wiko Zuàw awazutɨkaʔi romo aʔe Awakwer oho kope wà
Aʔe maʔeʔɨw iʔa ʔarkatu mehe Pixikaʔi aʔe Mon aipo ur iko aʔe Ukwaw kakwez
zeʔengete imungetahaw aʔe wə kurɨ Wexak akuxi aʔɨr ikwar pupe Akwez awa wiko
karaiw romo Amirikur umumaw maʔeʔakwer aʔe wà Amo tuwihaw oho maiʔuhawpe aʔe wà
no Amogwer oho haikwerupi wà Amogwer oho haikweromo wà Anɨra zanexiʔu pɨhaw aʔe
Uʔu arapapa ipiraʔi iko aʔe Ezapo arapuk wiràmiripe nehe Oho Zuze ihɨ kope kara
ipiaromo . Oho Zuze ihɨ kope kaʔa rupi . Oho kara ipiaromo . Heta kara teteaʔu
kope . Zuze ihɨ oʔok kara kope . Heta kara teteaʔu aʔepe . Oʔok karateteaʔu .
Hetekatu kara Zuze ihɨpe . Hetekatu Karipe aʔe no . Hetekatu kara Zuzepe aʔe no
. Zuze ihɨ oʔok kara . Iʔok ire , oho hɨru ipiaromo . Oho kok ipiaromo . Heta
kara teteaʔu . Uhuaʔu hɨru . Oho Zuze ihɨ hɨruhu ipiaromo . Tueharupi oho
arapapa ʔɨpe . Ipɨ uhuaʔu . Ipɨ ipukuaʔu aʔe no . Heta ipirateteaʔu ʔɨpe . Uʔu
arapapa ipiraʔi iko aʔe . Oho ʔɨ pupe ipiraʔi pɨhɨkpa . Tueharupi oho arapapa
ʔɨpe , ɨrɨhupe . Upɨhɨk arapapa ipiraʔi kurɨ . Uʔu kurɨ . Hetekatu ipiraʔi
arapapape . Ɨrɨhupe , hetateteaʔu ipira . Hetateteaʔu ipiraʔi ɨrɨhupe no . Heta
arar kaʔape wa . Ararkaʔapehar aʔe wa , upɨta kaʔape aʔe wa . Ipiraʔi ikatu
arakurpe iʔu mehe . Arakur ipira iʔuhar romo aʔe . ʔAromo uker . Ipukuaʔu ipɨ no
. Arapapa ipira iʔuhar romo aʔe no . ʔAromo uker no . Arar upɨta kaʔape wa .
Heta maʔeputɨr ʔɨ ʔaromo . Ɨrɨhupe heta maʔeputɨrteteaʔu iʔaromo . Amo maʔeputɨr
ʔɨpehar aʔe , mururu her romo aʔe . Oho hoko iko ɨrɨhupe ipira pɨhɨkpa . Oho
kaʔapiʔi rehe . Oho maʔeputɨr rehe , mururu rehe . Heta ipira teteaʔu aʔepe ,
ɨrɨhupe . Umeʔe hoko iko ipira rehe kurɨ . Umeʔe akara rehe . Umeʔe amo pira
rehe aʔe no . Heta muhu aʔepe no . Zuze hemireko aʔe , Mari her romo aʔe .
Ohoputar Mari ʔɨpe aʔe kurɨ , umaʔe iputukapa kurɨ . Umaʔereko Mari iko aʔe .
Tueharupi uputuka umaʔe iko aʔe . Aʔe rupi ikatu . Mari imemɨr aʔe , Kari her
romo aʔe . Umaʔerekokatu Mari imemɨr aʔe . Ohoputar uhɨ rupi umaʔe iputukapa
kurɨ . Heta amoae imemɨr Maripe . Imemɨraʔi aʔe . Ukamu aʔe . Tueharupi upɨta
uhɨ ipɨr . Heta toʔotoʔom pe rupi . Amakɨr mehe , heta toʔotoʔomteteaʔu aʔepe ,
ʔɨpe . Heta toʔotoʔom pe rupi no . Toʔotoʔom aʔepe , ɨrɨhupe . Heta muhu toʔom
pupe . Kaʔapiʔi umim ipira . Umim akara . Umim amo pira aʔe no . Toʔom umim muhu
. Uhem Zuze hemireko oho ʔɨpe . Wiko aʔepe Aʔepe hekon Uhem Kari aʔe no , Mari
memɨraʔi aʔe no , uhɨ rupi aʔe no . Oho hoko kaʔape kurɨ . Oho akara amo ʔɨpe .
Oho muhu toʔom me . Heta toʔotoʔom aʔepe , ɨrɨhupe . Maʔe Zuze hemireko her . Mo
oho ɨrɨhupe . Oho Zuze hemireko ɨrɨhupe . Oho Kari , Mari memɨr aʔe no . Oho
Mari memɨraʔi aʔe no . Maʔepe oho hoko . Oho hoko kaʔape . Maʔepe oho Zuze
hemireko . Oho ɨrɨhupe . Oho umaʔe iputukapa aʔe . Hoko ixi ipukuaʔu . Upɨhɨk
hoko ipira uxi pupe . Upɨhɨk hoko akara uxi pupe . Upɨhɨk paku aʔe no . Upɨhɨk
amo ipira uxi pupe aʔe no . Uʔu hoko akara . Uʔu paku no . Uʔu amo ipira aʔe no
. Uhɨk hokope kurɨ . Uʔu ipira teteaʔu . Oho awa Zuze kope . Aʔe awa aʔe , Zuze
tu aʔe , oho kope amo maʔe ipiaromo . Heta awaxi Zuze kope . Heta awaxi teteaʔu
aʔepe . Amo awa aʔe , Zuze tu aʔe , uputar awaxi Zuze kopehar aʔe . Aʔe awa aʔe
, Zuze tu aʔe , wapɨk ko iwɨr aʔe , waʔɨr haropa aʔe . Wapɨk ɨwɨra rehe waʔɨr
haropa . Uputar awaxi . Wapɨk Zuze tu ɨwɨra rehe aʔe , waʔɨr haropa aʔe , kope
aʔe . Uhem Zuze oho kope kurɨ . Uwaxi u aʔepe kurɨ . Taritɨkaʔi uwewe arar awa
waʔaromo aʔe wa . Uwewe oho kaʔape wa kurɨ . Arar tɨ , iʔi Zuze upe . Uwewe arar
awa waʔaromo . Uwewe oho ɨwate kaʔa kutɨr wa . Emeʔe ɨwate nehe tɨ , iʔi Zuze
upe . Oho arar aʔe wi wa . Karuketeaʔi kurɨ . Ur mahaw kope kurɨ . Aʔe rupi , ur
iko kope aʔe kurɨ . Wikuwe Zuze kope . Wikuwe Zuze tu aʔepe aʔe no . Wikuwe kope
wa rihi . Epɨhɨk mukaw tɨ , iʔi upe , hewowopa . Tu upɨhɨk mukaw . Upɨhɨk Zuze
tu umukaw . Waro mahaw turhaw . Waro Zuze aʔe no . Waro mahaw turhaw wa . Ipuipu
Zuze kaʔa rehe . Taritɨkaʔi oho mahaw aʔe wi . Aʔe rupi uhaw awa awaxi oho wa
kurɨ . Uhaw awaxi paw aʔe wa . Upaw awaxi . Awaxi itɨarokatu . Oho Zuze tawpe
aʔe kurɨ , u rupi aʔe kurɨ . Zapepo ipɨahu aʔe . Amo ʔar mehe , oho Zuze tawpe .
Ikatuahɨ zapepo aʔe . Hekuzarkatu zapepo . Ikatuahɨ zapepo Maripe . Hekuzarkatu
zapepo , iʔi Zuze wemirekope . Zahɨ uhɨape iko kurɨ . Uwewe pɨpɨ kaʔa rupi ɨwɨ
ʔaromo . Pɨhaw hetateteaʔu miar izupe kaʔape . Aʔe rupi uzemiʔikar Zuze oho kaʔa
rupi . Oho kaʔa rupi pe rupi . Uzemiʔikar kaʔape , arapuha hekarpa . Uzemiʔikar
Zuze oho aʔe . Waro Zuze arapuha turhaw . Waro kɨhaw pupe ɨwate kurɨ . Arapuha
ipu mehe , upɨhɨk Zuze umukaw . Uhɨape zahɨ aʔepe . Uzapi kurɨ . Uzuka kurɨ .
Uzuka Zuze arapuha . Uzuka mukaw pupe . Piteihaw zo uzapi . Uzuka arapuha .
Hurɨweteahɨ Zuze aʔe . Hurɨweteahɨputar Kari aʔe nehe no . Uʔu zapukaz kupiʔi
iko aʔe . Zuze reimaw aʔe , uʔu kupiʔi iko aʔe . Zapukaz uʔu awaxi aʔe no . Ur
wirahu kaʔa wi aʔe , Zuze rekohawpe aʔe . Uwewe kaʔa wi , wapɨk oho wɨraka rehe
. Umeʔe Zuze reimaw rehe , zapukazaʔɨr rehe . Imaʔuhez wirahu . Uwewe wirahu oho
wɨraka wi kurɨ , upɨhɨk zapukazaʔɨr oho kurɨ . Imaʔuhezkatu wirahu . Wiko Mari
wapuz me . Uhapukaz Mari Zuzepe . Upɨhɨk Zuze umukaw oho wapuz me . Uzuka wirahu
umukaw pupe . Izipɨ mehe Tentehar wazegarhaw herurawer Mukuz awa wà uzemeʔkar
zekaipo oho aʔe wà Wiràmiri uzuka oho wà . Uzapoapo zekaipo tukaz maʔe ʔɨwaʔɨw
rehe wà . Muite werotaʔi izuwi wà . Amo itukaz rehe nàpɨtàʔikwaw wiràmiri aʔe wà
. Tuweharupi uzukakateteaʔu wiràmiri aʔepe . Tɨwɨr tukaz rehe nahetatetekwaw
wiràmiri izupe aʔepe . Amo ʔar mehe katu izekɨtɨʔar zekaipo tɨwɨr oho hapuznawpe
. Wexak zekaipo wɨkɨʔɨr imaʔe zapoapopɨrer teteaʔu aʔepe . Iʔi zekaipo wɨkɨʔɨrpe
: ikatuahɨ tuwe aipo nerukaz aipo nepa . Nahetakatukwaw wiràmiri aʔepe ihe tɨ
iʔi izupe . Emururapiʔez nerukaz hewe nehe rihi no tɨ ? iʔi wɨkɨʔɨrpe . Kwa !
Napunerkwaw imonohaw newe tɨ , iʔi tɨkɨʔɨr izupe Okwa ! Emururapiʔez ihewe tɨ
tazukakutu wiràmiri hemaʔe izapopɨràm rehe ihe no tɨ , taʔe izapopawete nemaʔe
ne wà riʔi xe . Kwa namonowerkwaw zepe herukaz rehe newe tɨ , taʔe reta amo maʔe
aʔepe wà xe . Amo mahaw ipuruʔuwer amo maʔe rehe aʔe . Naxixirokwaw wanupe ihe
tɨ . iʔi tɨkɨʔɨr izupe : Teʔe ere tɨ ? Ipuruʔuwer amo maʔe rehe aʔe . Aze nazewe
xe , aʔe maʔe wà , aze ʔurputar wà , uzɨwɨtutetetarɨ , aʔe uhem ʔurputar wà nehe
. Exiroxiro zo wanupe nehe tɨ , maʔeputɨr tɨkwer zogatu umuiʔeputar aʔe wà tɨ
aʔere ohoputar wà kurɨ . Amonopiʔez aipo newe pa . Aʔe kuʔem re oho zekaipo
wɨkɨʔɨm hukaz pupe kurɨ . Uzepɨrog wiràmiri wazukahaw rehe aʔe kurɨ . Aze
zekaipo kwarahɨ ur zapɨte katete , izɨwɨtu zekaipo nerɨʔɨmete , aʔe zekaipo aʔe
zawar ɨwatehar wà . Wapɨk zekaipo taʔɨuhukatu oho tukaz huwakete . Umeʔegatu
zekaipo tukaz rehe . Taʔe zekaipo wetun hekwen xe . Uzepɨrog zekaipo zawar
maʔeputɨr imuiʔeʔehaw rehe wà . Izɨpɨ mehe , ukɨze wanuwi . Umeʔegatu zekaipo
wanehe , umaʔenukaw zekaipo wɨkɨʔɨr zeʔegwer rehe uzeupe . Agwer aipo maʔe
hexakpɨr wà pa , iʔi uzepiamiapopa . Uzepɨrog zekaipo uzeputupɨkhaw wanehe ,
taʔe zekaipo umukuhem paw wiràmiri uzuwi xe . Uwagaw ipɨ zekaipo uʔɨw wanehe ,
nomomorkwaw imono wanupe rihi . Uriʔahɨ zekaipo izupehar kurɨ . Umeʔegatu
zekaipo amo taʔɨruhukatu hehe . Wagaw uʔɨw aʔe rehe , umutɨk zekaipo wɨrapar
kurɨ . Imomorpa uʔɨw hehe kurɨ . Upɨnɨkwaw tuwe zekaipo amo zawar uʔur uʔɨw
uzuwà wà , naʔarewahɨ . Upeheʔàg zekaipo tukaz hehe wà , izukapa wà . Weraha
wekohawpe wà . Tɨkɨʔɨr oho zekaipo hapuz me , hehe puranupa : Uhem Mairaʔi
uzuraʔa ? iʔi uiwɨratɨpe Tɨkɨʔɨr ipɨʔa ukwaw tuwe maʔe uzeapomaʔekwer izupe aʔe
. Nan , nuhemkwaw ur rihi ʔɨ . Ahaputar haikwer romo iʔi zekaipo izupe . Oho
zekaipo haikwer romo , muitewiwe wexak zekaipo tukaz pegwer aʔe . Tɨ ! Aʔe zepe
tuwe akwez newe ihe riʔi xe . Nexixirogwer wanupe riʔi tɨ iʔi izeupe .
Hepuruʔuwer arapuha roʔokwer rehe , iʔi Kari upe . Wexak zekaipo amo huwɨkwer
kaʔa rehe . Oho zekaipo hurkwer tɨktɨkɨrawer hupi aʔe , izahɨk zekaipo oho ɨaʔo
ʔɨkwar rehe . Aʔepe zekaipo aʔe maʔe wanekohaw ipiʔarà . Uhewikàzxi zekaipo
tɨkɨʔɨr aʔe ɨaʔo ikwar aʔe , nuhemkwaw zekaipo aʔe wanekohawpe . Amo ar mehe
katu uzeapo zekaipo tezuhu romo . Nawizeahɨkwaw zeikaipo heixehaw aʔe ɨaʔo ikwa
rupi . Aʔere uzeapo tahɨwai xixirogaturumu , naʔe zekaipo uixe oho aʔe tahɨwai
ikwaw rupi kurɨ . Aze zekaipo uixe oho uhem zeiakpo amo tawpe . Aʔepe ukàzikàzim
zekaipo iko aʔepehar wanuwi . Maʔemaʔe xixigaturumu zekaipo zeapo iko aʔepe
wanuwi . Aʔepe uiko mehe uwexak pawkatu aʔe zemaraʔitaw iko aʔepe . Aʔepe uwexak
zekaipo amo mainumɨ we zepe tentehar tuaʔu zepe zekaipo raʔa Upuranu tuaʔu hehe
: Maʔe tuwe erezapo ikoxe tɨ , iʔi izupe ? Aʔe Tentehar tɨkɨʔɨr maizu umumeʔu
parupi maʔe uzeapomaʔe izupe . Naʔe aʔe mainumɨ uzeapo tentehar rumu izupe kurɨ
, uwexakar tɨwɨr hemiʔiwàkwer izupe no . Ipuruʔuwer Kari arapuha roʔokwer rehe .
Weraha awaxi tawpe wa . Weraha awaxi kok pupe aʔe wa . Werur zapepo ipɨahumaʔe
taw wi . Werur zapepo wemirekope , Maripe . Zuze werur zapepo ipɨahumaʔe taw wi
wemirekope . Weraha Zuze kɨhaw kurɨ , arapuha haropa ɨwate kurɨ . Upɨhɨk wirahu
aʔe , uʔu heraha wɨraka rehe kurɨ . Uhɨapekatu zahɨ aʔepe izupe kurɨ . Ikatu
awaxi izupe . Maʔe tue te aipo ma , iʔi uzeupe . Zapukazaʔɨr heiheihem , iʔi
uzeupe . Wirahu ruʔu aipo ʔɨ , iʔi izupe . Ezuka tue wirahu , taʔe weraha
zapukazaʔɨr aʔe ʔɨ , iʔi izupe uhapukazta . Uhem oho aʔe zawar iziwàpɨrer
tupawpe wà kurɨ , teko romo zekaipo uwuz kurɨ , iʔi maizupe , hekatu tànàʔàg
kurɨ tɨ iʔi izupe . Aʔe teko iziwàʔarer , iziwàziwà zekaipo wereko taw mitepe wà
Naʔe aʔe tuaʔu Mair uhapukaz izupe uwexakar aʔe teko iziwàziwàpɨr izupe . Uhem
oho aʔepe wà kurɨ , tuaʔu iʔi tɨkɨʔɨrpe eziwà neno tɨ iʔi izupe Mair iʔi izupe :
Heta hepuneraw purumukatuhaw ihe tɨ iʔiʔ izupe . Naʔe Maizu iziwà uiwɨrɨ
hetekwer ikwapar ʔɨmaz . Aʔe re waraha zekaipo imugwerawpa wà . Umugweraw kwarer
zekaipo Mair aʔe . Tɨwɨr Mairaʔi , nukwawkwaw maʔe izapomaʔe aʔe , naʔe uzewɨrɨ
oho wekohawpe wà kurɨ . Akwez zemaraitaw aʔepe hemixakwer uwerur ko
zanerekohawpe , parupikatu maʔe wemixakwer ; Wɨraʔohaw , kokumu wakwaztaw ,
wàhuhaw , kwàtàzgwerai wawɨraʔohaw , upuwipuwirkwer wazimuàirhaw , paze maʔe
wazeʔagawpaw haw , zegaraiwpaw Hàiràgaw rehe hàgʔpɨ zekaipo uzemuʔe , akwezpe .
Maʔe imumeʔu haw izepɨmehe akwez zawar wazewenugar wà , hàir maʔeputɨr rehe arer
zekaipo umuiʔe wàiko wà , aʔe hàiràgaw paràm aʔe . Nàzewe zekaipo zanezegar
hetawàm , naʔaw imumeʔuhaw ipehegwer xe . Heta nànà Zuze kope . Tueharupi umeʔe
Kari nànà rehe aʔe . Ikatuahɨ nànà izupe . Tueharupi Kari upuranu u rehe aʔe .
Aipo iazu nànà raʔe , iʔi wiwi Kari izupe , hehe upuranupa . Aipo iazu raʔe ,
iʔi wiwi izupe . Epoʔo zo rihi , iʔi Zuze wazɨrpe . Iazu mehe , apoʔoputar ihe
nehe , iʔi izupe . Amo ʔar mehe , werur Zuze nànà oko wi . Werur naʔiruz nànà .
Iazu tue nànà . Naʔarewahɨ oho Kari takihe ipiaromo kurɨ . Herur mehe Mari
uzaikaikaw nànà . Uzaikaikaw amo no . Naʔiruz nànà uzaikaikaw . Uʔu paw rupi wà
. Hetekatu nànà Zuzepe . Hetekatu Maripe no . Ikatuahɨ Karipe iʔu mehe no . Mari
oho zapepo ipiaromo . Wenu maʔe ipuipu mehe pino rehe . Zanu wiko pino rehe .
Umeʔe Mari pino rehe . Wenu wiwi maʔe ipuipuhaw pino rehe har . Uhem pino wi .
Uzuka Mari zanu . Uzemumikahɨ zumen aʔe . Ipuruʔuwer awaxi Zuze kopehar rehe aʔe
. Uzemumikahɨ tue zumen aʔe . Umaʔereko Zuze iko aʔe kurɨ . Zumen aʔe , wàro
Zuze ihohaw aʔe . Maʔe erezapo iko , iʔi Mari umenpe . Azapo ukenuhu iteko ihe
kurɨ , iʔi Zuze wemirekope . Azapo ukenuhu zumen wi , iʔi izupe . Ikatu ʔɨ , iʔi
umenpe . Zumen uʔu hemaʔe , iʔi izupe , wemirekope . Uʔu awaxi aʔe , iʔi Zuze
izupe . Uzapo ukenuhu zumen wi . Uzemumikahɨ zumen kurɨ . Uʔuputar paw rupi
izuwi nehe . Uzuhezkatu tazahu kara aʔe . Oʔok oho kope izuwi aʔe , uʔu aʔe no .
Zaha kope kara ipiaromo , iʔi Zuze Maripe . Zaha ʔɨ , iʔi izupe . Eraha kok ne
nehe . Arahaputar takihe ihe nehe , mukaw ihe nehe no , iʔi Zuze izupe . Heʔe ,
iʔi Mari umenpe . Oho Zuze kope aʔe wà no . Pe rupi wata mehe wà , wenu tazahu
wà . Azukaputar ihe kurɨ , iʔi izupe . Tazahu aʔe , oʔok kara oho iko aʔe ,
uzurupopok oho iko . Oho Zuze huakeaʔi aʔe uzapi . Kope uzapi tazahu . Pepaʔu
uʔar oho , naʔe umàno kurɨ . Weraha Zuze tazahu wekohawpe aʔe no . Maʔe tazahu
uʔu kope raʔe . Pakuri ruʔu . Awaxi ruʔu . Nan , kara uʔu aʔe . Maʔepe Zuze wenu
tazahu raʔe . Tawpe ruʔu . Tàpuz me ruʔu . Nan , pe rupi wata mehe wenu aʔe .
Maʔe Mari werur kok pupe raʔe . Tazahu ruʔu . Nan , zapepo ruʔu . Nan , kara
werur wekohawpe aʔe . Heta amoae imemɨr Maripe aʔe , kwarer aʔe . Zezik her romo
aʔe . Amo ʔar mehe Zuze upɨhɨk kwaxi heruwà kaʔa wi aʔe , kwarerpe imonopa aʔe .
Omono kwaxi kwarerpe kurɨ , waʔɨrpe kurɨ . Zuze ukwaw kwaxi remiʔu aʔe . Ukwaw
hehe uzekaiw paw no . Zezik nukwawkatukwaw kwaxi ipoztaw aʔe , nukwawkwaw hemiʔu
. Nukwawkwaw hehe uzekaiw paw . Kari ukwaw wewer kwaxi rehe uzekaiw paw aʔe .
Nukwawkatukwaw ipoztaw , ukwaw wewer hemiʔu . Ikatuahɨ kwaxi kwarerpe . Imunar
kwaxi zapukaz rupiʔa rehe . Umuzànkar zapukaz wà . Uzakɨ zapepo tueharupi . Amo
ʔar mehe , imunar ipira imihirpɨràm rehe . Mari ukwaw imunar mehe . Ukwar kwaxi
rehe . Ikwar mehe , kwaxi uxiʔu ikwà rehe . Kwarahɨ haku . Ikatuahɨ kwarahɨ
Maripe . Omono kɨhaw kwarahɨ rupi . Ipururuhu zanekɨhaw , aʔe rupi ximono
kwarahɨ rupi zane , imukàgkarpa zane , iʔi Mari Karipe . Aze kɨn , iʔi Kari
izupe , uhɨpe . Ikatu nezewe kɨn , xiraha zanekɨhaw katupe zane rihi kurɨ , iʔi
izupe . Pɨhaw aguza wata oho waiko wemiʔuràm hekarpa aʔe wà . Pɨhaw ur aguza
Zuze ràpuz me . Wekar wemiʔuràm iko . Wekar temiʔu ɨwɨ rehe har Zuze ràpuz me
har . Uzàn ko rupi , uzàn kwe rupi . Hakuahɨ Zuze ihɨ aʔe kurɨ . Iàkàgahɨ izupe
no . Hakuahɨ tue . Iàkàgahɨ tue no . Heàkàgahɨ ʔɨ , iʔi umemɨrpe . Emur muhàg
ihewe rihi ʔɨ , iʔi izupe . Naʔe Zuze aʔe nehe kurɨ , ohoputar tawpe muhàg
ipiaromo aʔe nehe kurɨ . Werurputar muhàg izupe nehe , uhɨpe nehe .
Umeʔegkarputar Zuze muhàg oho tawpe aʔe nehe Heta teteaʔu muhàg tawpe maʔe
meʔegawpe . Heta xu kaʔape . Ezur xe rihi , iʔi Zuze wazɨrpe , Karipe . Erur
maʔe ihewe awaxi hɨruràm romo rihi , iʔi Zuze Karipe . Taʔe ameʔegputar awaxi
heraha tawpe har wanupe nehe xe . Aexak xapat ikatuahɨmaʔe tawpe ihe , iʔi izupe
. Awaxi imeʔeg ire hetaputar akwez xapat hekuzar ihewe nehe . Oho Kari hɨru
ipiaromo . Xo kok zo heta . Naʔe Zuze oho tawpe aʔe kurɨ . Umeʔeg awaxi .
Umeʔegkar muhàg uhɨpe . Wexak maʔeteteaʔu imeʔegkarpɨràm . Xo xapat zo umeʔegkar
. Xapatxigmaʔe umeʔegkar no . Xo aʔe maʔe zo umeʔegkar uzeupe aʔe . Ikatuahɨ
xapat . Upaw temetarer . Uzewɨr Zuze wa amoae pe rupi . Wata mehe umeʔe Zuze
ɨwàxig ɨwatehar rehe . Upɨhɨk xu hemɨhar iho mehe , upɨhɨk katu aʔe . Ou kwa ,
heremɨhar , iʔi Zuze uhapukazta . Omowok xu heremɨhar , iʔi uzeupe . Wexak xu pe
iwɨrhar kurɨ . Wata we oho Zuze aʔe . Uhem toʔoʔtoʔom me . Aʔe rupi iho mehe ,
upɨta ixapatxigmaʔe toʔom pupe kurɨ . Ou kwa , hexapat ipɨahumaʔe aʔe , upɨta
toʔom pupe , iʔi uzeupe . Wenuhem uxapat toʔom wi kurɨ . Naxigatukwaw kurɨ .
Uzemumikahɨ Zuze aʔe . Uhem Zuze wà wàpuz me kurɨ . Naʔe Zuze hemireko wexak
hemɨhar aʔe kurɨ . Màràzàwe tue neremɨhar aipo ʔɨ , iʔi Mari izupe , hehe
upuranupa . Omowok xu aipo pa , pe iwɨr pa , iʔi izupe . Aze ʔɨ , iʔi Mari
umenpe . Heta pixàn Zuze rekohawpe aʔe . Heta aguza Zuze ràpuz me wà . Ukwaw
pixàn aguza waneta haw Zuze ràpuz me aʔe . Amo ʔar mehe pɨhaw , pixàn wetun
aguza aʔe kurɨ . Aguza wata iko ɨwate pino rehe aʔe . Wàro pixàn iko ɨwɨ rehe .
Wezɨw aguza wà huake aʔi aʔe kurɨ , temiʔu ɨwɨ rehe har hekarpa aʔe kurɨ . Opor
pixàn oho hehe , upɨhɨk no . Uzemaraz iko hehe kurɨ , uzàn wi aguza oho izuwi no
, pixàn upɨhɨk wi no . Uxiʔu kurɨ , nan kwehe tete uzuka . Kuzàgwer umaʔereko
waiko aʔe wà . Uʔu pixàn aguza paw rupi aʔe . Wezar iàkàgwer aʔepe . Ikuʔegwepe
ur Zuze ihɨ aʔepe , migaw iapopa . Aʔe re ur Mari . Nan kwehe tete uhem Kari aʔe
no . Kuzàgwer wetun inegwer aʔe wà , aguza àkàgwer kàxigwer hetunpa aʔe wà .
Inemahɨ wanupe . Maʔe inemahɨ xe kɨn , iʔi kuzàgwer uzeupeupe wà . Ipira àkàgwer
ruʔu , inemahɨ ruʔu pepe no , iʔi Zuze ihɨ amogwer wanupe Wekar pira iàkàgwer
kurɨ . Nuexakwaw . Te umeʔe aguza iàkàgwer ɨwɨ rehe har rehe . Wexak kurɨ .
Aiʔàg raʔe , aguza iàkàgwer raʔe , inemahɨmaʔe raʔe , iʔi amogwer wanupe .
Upɨhɨk imuwà aʔe kurɨ , wetɨk imono kaʔape no . Inemahɨ tue aguza iàkàgwer aʔe
raʔe no . Upaw wamaiʔuhaw wà kurɨ . Umaʔemumeʔu waiko uzeupeupe wà kurɨ . Uzeʔeg
Zuze wanupe , amumeʔuputar zawaruhu rehe maʔemumeʔu haw ihe kurɨ , iʔi Zuze
wànàm wanupe . Nezewe zekaipo amo zawaruhu aʔe , imaʔuhez zekaipo iko aʔe .
Imaʔeahɨ zekaipo . Aʔe rupi wixe oho ɨwɨkwar pupe uzurupekapa . Naʔe zekaipo
omonokar uzeʔeg miar wanupe . Pemɨrɨpar romo aiko ihe . Aʔe rupi hezeʔeg
amonokar peme , iʔi zekaipo miar wanupe . Taʔe amànoeteaʔi ihe xe , iʔi muaʔu
zekaipo wanupe . Zaha hexakpa nehe tɨ wà , iʔi zekaipo miar paw rupi uzeupeupe
wà no . Upuranu wiwi hehe kurɨ . Naʔe zekaipo hexakar uhem oho aʔepe wà ,
ɨwɨkwar huake wà . Zanekaruk tɨ , iʔi zekaipo izupe wà . Zanekaruk aipo , iʔi
zekaipo zawaruhu wanupe . Peixe tɨ wà , iʔi muaʔu zekaipo wanupe . Naʔe wixe oho
ɨwɨkwar pupe aʔe wà no , upaw waneixen izuru pupe wà , upaw waʔun wà . Tueharupi
zekaipo uzapo nezewe miar wanupe . Amo ʔar rehe zekaipo omonokar wi uzeʔeg miar
wanupe no . Oho hexakpa wà no . Peixe tɨ wà , iʔi zekaipo zawaruhu in ɨwɨkwar
pupe wanupe . Wixe miar oho aʔe wà no . Wixe paw izurupe wà . Te upaw waʔun .
Naʔe zekaipo omonokar uzeʔeg awarape kurɨ . Naʔe zekaipo awara oho hexakpa aʔe
no . Uhem oho aʔepe aʔe no . Umeʔegatu zekaipo awara amogwer wapɨpor rehe .
Wexak xo waneixeawer zo . Nuexakwaw wazewɨrawer . Kwa , màràzàwe tue aipo pa ,
iʔi zekaipo awara uzeupe . Xo waneixeawer zo heta wapɨpor . Wazewɨrawer
nahetakwaw wapɨpor , iʔi zekaipo awara uzeupe . Kwa , naheranaiwete pixikwaw ihe
. Naixe pixikwaw aha ihe , iʔi zekaipo zawaruhupe . Eixekutu tɨ . Nan , ahaputar
ihe , iʔi izupe . Oho zekaipo awara izuwi . Ou kwa , ou kwa , ou kwa , iʔi
zekaipo zawaruhu . Te umàno kurɨ . Taʔe uzeputupɨkahɨ awara ihoawer rehe aʔe xe
. Xe upaw kurɨ . Kwa , nezewe zekaipo aʔe mehe pa . Upaw kurɨ . Amo
maʔemumeʔuhaw amumeʔutar peme ihe kurɨ , iʔi Zuze tu wanupe , wànàm wanupe .
Uzetenog zekaipo aʔɨ waiko wà , ɨwɨra rehe uzeupirpa wà . Uʔar zekaipo ita rehe
aʔe wà . Upukapuka zekaipo waiko ita henawpe wà . Naʔe uhem zawaruhu aʔepe kurɨ
. Màràzàwe tue ereiko tɨ , iʔi zekaipo zawaruhu izupe . Kwa , azetànoz tekoko
ihe pa , iʔi zekaipo aʔɨ izupe kurɨ . Kwa , ihe rihi no tɨ , iʔi zekaipo
zawaruhu izupe . Kwa , hekàgwer tàtàahɨ ihe pa , iʔi zekaipo aʔɨ izupe
zawaruhupe . Mehe uruzuka kurɨ , iʔi zekaipo zawaruhu aʔɨpe . Ukɨze izuwi . Eho
tɨ , iʔi zekaipo aʔɨ izupe . Oho zekaipo zawaruhu aʔe kurɨ , ɨwate ɨwɨra rupi
aʔe kurɨ . Uʔar zekaipo zawaruhu ukwawpa kurɨ . Upuzepuze zekaipo kurɨ . Te no
tɨ , iʔi zekaipo aʔɨ zawaruhupe . Upaw kurɨ . Maʔepe Zuze wenu tazahu raʔe ?
Aʔeae umumeʔuputar wanemiapokwer nehe . Awa wekar tapiʔir iko Hehɨ umur maʔe
roʔokwer hawe . Oʔok teko maniʔok ʔɨ wi kurɨ Wekar teko wakari ita rehe Wekar
teko kaʔa te oho . Uzuka Purutu tapiʔir ur Aʔeae umumeʔuputar hemiapokwer aʔe
nehe Aʔeá uʔarkwez tuzukpe Aʔeà uurkwez hehɨ iruramo Wexak Fábio Márcia Amo te
upɨhɨk tapɨʔɨr nehe Maʔe te awa uzuka kaʔape ? Maʔe mehe te uzɨwɨr wà Amo uzuka
miar kaʔape ? Amo iruramo awa upɨhɨkràm pira oho Maʔepe awa uzuka miar kaʔape ?
Aha kaʔi hexakpa kurɨ Sérgio wexak Pedro tapiʔir haro mehe Wexak awa urezur mehe
kwez Epɨhɨk netakihe aguza izukapa nehe Purutu wexak zawar tapiʔir izuka mehe
iko Wexak zekwehe zawaruhu tapixi memɨr aʔepe no Uimur zekaipo ihɨ izupe Uʔu
kakwez Pedro pirakeʔe Aipo Zuze uʔu uha ? Heʔe , uʔu uha Ipu pino rehe . Uʔu
tenetehára pira Uzapo uken iko . Ukenuhu uzapoputar aʔe nehe . Amo umàno kwez
Maʔepe Zuze wenu tazahu raʔe ? Uzemumikahɨ zekaipo aʔe kuzà iko aʔe kurɨ Uhaw
zekaipo ihɨ amo maʔeputɨr oho Wekar teko kaʔa te oho Maʔe te Siba upɨhɨk oho .
Aze zawar uzuka kaʔi nehe Siba upɨhɨkràm kaʔi oho izuwi Maʔe te zekwehe Fábio
uʔupaw aʔe ? Naʔe zekaipo miar uzeʔeg izupe aʔe wà Taʔe ihɨ oho wanuwi aʔe kurɨ
Seze pako Ana iʔun Wexak awa zawar kaʔi haro mehe Omono maniʔok hɨtɨkpa kurɨ
Imaʔenukwaw Joao Quesler tapiʔir hekar mehe iko kaʔape Sergio herexak hezur mehe
kwàz Aexak ɨwɨra izuhawpɨrer Aexak ɨwɨra awa hemizuhawkwer Oho zepe tazahu izuwi
. Naʔikatu pixikwaw kwaxi ihɨpe . Uzàn oho izuwi . Hahɨ tue heha izupe .
Umeʔegkarputar muhàg uhɨpe nehe . Xo aʔe zo heta , iʔi Kari upe . Hetateteaʔu
ɨwɨxig pe rupi . Heta xu pe iwɨr , nuexakwaw xu . Weraha uxapat ʔɨpe , ihezta .
Naʔipuràgeteahɨkwaw kurɨ . Iàkàgwer zo nuʔukwaw . Ipira wamumeuhaw . Zezu
imumeʔuhaw xe kurɨ . Nezewe zezu hekohaw aʔe no . Upɨhɨk zanu ɨʔaromo aʔe xe ,
taʔei pɨtuhem ɨpe aʔe xe . Aʔe rupi ɨrɨmeʔɨwɨr hupiʔa aʔe xe . Zezu aʔe no ,
ukwaku hupiʔa ipupe aʔe xe umuzaw hupiʔa aʔe kurɨ . Nuzekaiwkwaw umemɨr wanehe
wa kurɨ . Zezu nuikokwaw aʔezutɨkaʔe aʔe xe . Hetatete zo waiko aʔe wa . Uperek
teteaʔu aʔe wa xe . Oporaʔu uputaw rene aʔe xe . Uzeukakatu zezu aʔe , pina rehe
aʔe xe . Ukwawkatu umunarhaw pina rehe aʔe no . Naʔarewahɨ pina imokon aʔe no .
Uʔɨaɨar zezu aʔe . Uker ɨwɨr aʔe xe . Wapanare wamumeʔuhaw xe aʔe nene no tɨ wa
. Nezewe zote wapanare aʔe wa no tɨ wa . Ipɨtuhem zote waiko ɨpe aʔe wa no .
Uzan zote waiko ɨpɨw aʔe wa no . Hurɨwete zote waiko aʔe wa no . Hurɨweteweraʔu
waiko aʔe wa , taʔe uʔu omogwer pira waiko aʔe wa xe , aʔe rupi hurɨwete waiko
aʔe wa . Te zun mehe uzɨpɨrog zote upiʔahaw aʔe wa no . Hurɨweteweraʔu waiko no
. Aʔe mehe oho wahɨ wanuwi aʔe kurɨ . Aʔeʔi ohoaʔi waiko umaiʔuaʔipa aʔe wa no .
Te uhuuhuaʔi aʔe wa no . Aʔe mehe uzɨpɨrog wanam wanaʔɨr waʔuhawaʔi waiko aʔe wa
kurɨ . Te uhuuhuaʔi waiko aʔe wa no , te uhuuhu waiko aʔe wa kurɨ . Awɨze wiko
wanam iʔupa aʔe wa no . Nahetakwaw zepe wako aʔe wa no . Xo wanam zote uʔu waiko
aʔe wa kurɨ . Awɨze rupi nezewe wanekohaw aʔe wa no tɨ wa . Taʔe Tupan e uzapo
paw rupi nezewe aʔe xe . Aʔe rupi upaw wapanare wanehe zeʔegawkwez aʔe kurɨ no
pa . Xe ipira akara umumeʔuhaw aʔe . Nezewe ukwaw ohohaw aʔe wa no , ɨpupe
wanekon wa ipɨtehem ɨpe wa no . Pɨhaw uker ɨremeʔɨwɨr wa . ʔar romo wekar
wemiʔuram wa ɨpupe . Uzemurɨparkatu uzehezehe wa . Uzemonoʔonoʔogatupa wa .
Utɨrɨtɨrɨk watapa wa no . Mewekatu wanekon uzeupiupi wa . Nahetakwaw wako wanupe
, ɨ wanekohaw romo . Aze ɨ tɨpaw wanuwi , umano paw rupi aʔe wa . Naʔimaʔuhez
pixikwaw wa . Ukwawkatu maʔe uzeupe wa . Heta zepe ita iakag pupe akara iakag
pupe . Ukwawkatu wekohaw , nezewe aʔe wa . Aze uzaw huwer , awɨze tue
hetateteaʔu imemɨmemɨr aʔe wa . Awɨze ukwaw wemiʔuram hekarhaw wa . Taʔe
numukamukwaw inɨ aʔe xe . Aʔe uzemugakwaw wa . Nezewe akara aʔe wa tɨ wa .
Nezewe tariʔɨr aʔe nehe kurɨ . Aʔe rupi wata aʔezutɨkaʔi aʔe . Aʔe rupi uʔɨʔar
kwarahɨ tete mehe aʔe kurɨ . Nezewe uzuhezkatu tariʔɨr wamiri aʔe no . Umaiʔu
kwarahɨ tete mehe aʔe kurɨ . Aʔe rupi maʔe wɨwɨpe nekon aʔe kurɨ . Ɨpe wekar
wemiʔuram iko no . Aʔe rupi uzapo umemɨr wanɨru aʔe no , uzaw imemɨr aʔe wa kurɨ
. Uʔar waiko ɨ rupi wa kurɨ , aʔe rupi ɨrɨmeʔɨwɨr upiʔamomor aʔe no .
Hetateteaʔu imemɨr wa , uhaz waiko wa kurɨ . Awɨze tue ukwaw maʔe uhɨ rupi
katete aʔe wa kurɨ . Taʔe nohokwaw mume uhɨ wi aʔe wa xe . Xo aʔe rupi zo
wazehuhaw . Aiʔaw ipiratapezu wamumeʔuhaw xe aʔe nehe no tɨ wa . Nezewe wanekon
ɨpe aʔe wa no tɨ wa . Umaiʔu waiko ɨremeʔɨwɨr aʔe wa no . Tuʔum zote uʔu waiko
aʔe wa no . Aman upikpɨ mehe hurɨwete waiko aʔe wa no , izun mehe nezewe wanekon
aʔe wa no tɨ wa . Ipɨtuhem zote waiko wa no . Uzan zote waiko wa no . Umaiʔu
zote waiko wa no . Te uzɨpɨrog upiʔahaw aʔe ʔar mehe zote aʔe wa no . Izun mehe
uzɨpɨrog upiʔahaw aʔe wa no , atè nuwem mehe uzɨpɨrog upiʔa imomorhaw aʔe no .
Atè nezem mehe upaw upiʔa imomor aʔe wa kurɨ . Aʔe mehe ukwaku ihɨ aʔe rihi no .
Te uzaw aʔe no . Aʔe mehe oho waiko uhɨ rupi aʔi aʔe wa kurɨ . Te uhuuhuaʔi aʔe
wa no Marazawen uhuuhuaʔi aʔe wa no pa , taʔe wahɨ numukamukwaw zepe aʔe wa xe .
Ni nutɨpeipeirkwaw zepe wahɨ wanupe aʔe no , aʔe romo zapukaz iapon umemɨr
wanupe aʔe no tɨ wa . Taʔe Tupanae uzapokar nezewe wanupe aʔe xe . Xixak wanu
hemiapo wanupe aʔe no . Nuzapokwaw ko wanemiʔuram itɨmaw romo wanupe aʔe no .
Nankwaw pa , taʔe zekaipo Tupanae uzapokar nezewe wanupe aʔe no xe . Aʔe rupi
upaw ʔaw ipiratapezu wanehe zeʔegawkwez aʔe kurɨ tɨ wa . Uha mumeʔuhaw
amuapɨkputar hepo pupe ikairpa ihe nehe kurɨ pa . Nezewe teko uha uzuka aʔe .
Weraha teko zɨhɨr izukapa ihawɨkazhaw romo . Aze teko uhem oho hetahawpe , aʔepe
teko upɨhɨk omo . Aze teko upɨhɨk oho , uzan wa purupe . Nexiʔu wa nekwa rehe
aʔe no . Hahɨteteaʔu puruxiʔuhaw aʔe no . Ikatuahɨ iʔu mehe aʔe no . Heta
ipuxikwer . Naʔikatuaʔukwaw ipuxikwer iʔu mehe aʔe . Xo iputuʔugwer zo hetekatu
iʔu mehe aʔe . Imimoz ikatuahɨweraʔu iʔu mehe , taʔe ɨwɨzua uʔu aʔe xe . Aʔe
rupi ikawkatu . Xigatu ikawer ɨwɨzua ai aʔe no . Ikatuahɨ zote tɨkwer iʔu mehe
no . Nèzewegatete zote tapiakamararí aʔe no . Ɨpupe wanekon aʔe wa no . Ipɨtehem
ɨpe wa no . Uker ɨremeʔɨwɨr wa . Uzemurɨparkatu zote uzehezehe aʔe wa no ,
uzemononoʔogatupa wa . Utɨrɨtɨrɨk watapa wa . Nahetakwaw wako wanupe . Ɨ
wanekohaw romo . Aze ɨ tɨpaw wanuwi , umano paw rupi wa . Tapiakamarari akara ai
hekon aʔe , ipekwepekwer aʔe no . Aze huwer uzaw awɨze tue ukwaw wemiʔuram
hekarhaw wa , taʔe numukamukwaw ihɨ . Aʔe zoae uzemugakwaw aʔe wa . Nezewe aʔe
xe paw . Omo maʔemumeʔuhaw xe kurɨ . Piraun imumeʔuhaw aʔe kurɨ . Nezewe ipiraun
wanekohaw aʔe no . Omo ʔar rehe uker wa , oho ɨpe wa . Omo ʔar rehe no , uker
oho ɨwɨra iwɨ me wa uzepupe wa no . Uker mokozhaw rupi wa no . Awɨze huwer uzaw
tɨzuz iʔaromo . Awɨze tue ukwaw hemiʔuram hekarhaw wa . Nezewe piraun wanekohaw
aʔe wa no ; piraun aʔe , ikuʔaw aʔe . Kɨrɨmata uhukatumaʔe . Ixigatu paw .
Ikatuahɨ iʔupɨr romo . Nahetakwaw zutɨw rupi , xo ur ɨ tɨhɨ mehe , xo aʔe mehe
heta . Urteteaʔu wa . Uzeapɨz ɨwɨra pekwer pupe , xiapɨz ɨrɨkaw rupi . Tɨpaw ɨ
aʔe mehe uzuka kurɨ . Aze tɨpaw ɨrɨkaw nehe , uzuka omokatupe nehe . Upɨhɨk
opope . Uzekwa iko iʔaromo . Uhezkatu ɨ pupe . Aʔe re uzaikaikaw imono zapepo
pupe . Ɨ hetateteaʔu março mehe , kɨrɨmata uzepiʔamomor ɨpe . Pirakuʔahaw
wamumeʔuhaw ʔaw xe aʔe nehe kurɨ tɨ wa . Nezewe hekon ɨpe aʔe no . Ipɨtuhem iko
ɨpe aʔe kurɨ . Umaiʔu zote iko ɨpɨwpe aʔe no , ɨʔaromo umaiʔu zote iko aʔe no .
Tukuraʔi uʔu ɨʔaromo . Uʔu zote maʔe putɨr kuzwer ɨʔaromo no . Uʔu zote tuʔum
waiko ɨremeʔɨwɨr aʔe wa no . Izun mehe wanekon tuʔum uʔupa wa . Aʔe mehe
uzɨpɨrog upiʔahaw aʔe wa no . Te nuwem mehe zote uzɨpɨrog imomorhaw aʔe no . Te
nezem mehe upaw imomor aʔe wa no . Aʔe rupi nupɨtakwaw upiʔa haropa aʔe no ; oho
izuwi aʔe no . Aʔeae in omomor hawpe aʔe kurɨ . Te uzaw aʔe wa kurɨ . Aʔe mehe
oho wa waiko aʔe wa kurɨ . Uʔu tuʔum oho waiko aʔe wa no . Te uhuuhuaʔi waiko
aʔe wa no . Uhuuhuaʔi re hurɨwete waiko aʔe wa kurɨ . Uperek waiko ɨʔaromo aʔe
wa kurɨ , taʔe hurɨkatu waiko aʔe wa kurɨ xe . Aʔe rupi aman ikɨr ipɨ mehe
wanurɨnurɨkatuhaw aʔe wa no tɨ wa . Upaw ʔaw pirakuʔahaw imumeʔuhawkwez kurɨ tɨ
wa . Zeneʔa ipira imumeʔuhaw xe . Nezewe wanekohaw aʔe wa . Ɨ pupe wanekon wa .
Ukwaw wekohaw ɨ pupe wa . Ipɨtehem wa taʔe hupihar romo aʔe wa xe . Ukwaw
wemiʔuram hekarhaw wa no . Numaʔerekokwaw zepe aʔe wa . Naʔimaʔuhezkwaw wa .
Uker ɨ pupe wa . Ipɨtehem ukerpa wa . Aze erepɨhɨk zeneʔa , nekutuk tue aʔe .
Wahɨ nutɨrɨkwaw wanuwi , hahɨtete nekutukawer . Aʔe rupi ipira zawewɨr nezewe
aʔe kurɨ . Aʔe rupi uzuhezkatu ɨwɨxig aʔe no . Nezewe uker ɨremeʔɨwɨr aʔe wa no
. Aʔe rupi oho ɨwɨxig apɨteromo no . Upurukutuk aʔe wa no , heta
huazaxipurukutukaw aʔe no . Ɨpe hekon aʔe no . Aʔe rupi nuzukakwaw ɨ aʔe no .
Heta ɨ ihemaw ikuwɨr aʔe no . Nuzukakwaw ɨ . Aʔe rupi ipɨtuhem ɨpe no . Nezewe
paw rupi ipira ɨpehar aʔe wa no . Aʔe rupi umaiʔukatu tueharupi wa no .
Hetateteaʔu maʔe wanemiʔu wanupe no xe . Ɨ rupi uʔar maʔe kurer wanupe , tahɨw
paw rupi wa no . Maʔe uʔar ɨ rupi wanupe no . Maʔemumeʔuhaw xe nehe kurɨ tɨ wa .
Ikatu mukaz pira iʔu mehe . Uʔu mukaz pira tuzuk . Zanu uzuhezkatu aʔe ;
uzuhezkatu awa . Ipekwer heta iʔakaʔi ikupe ixi . Mukaz pira pixikaʔimaʔe ,
tamata ai . Hetateteaʔu zutɨwpe . Uzemonoʔog wa no . Pina nuʔukwaw aʔe . Xo
xiapɨz mehe zo , upɨhɨk teko awa xe , ɨrɨpem pupe . Upurukutuk haxi rehe ,
hahɨteteaʔu purukutukawer aʔe xe . Uzepiʔamomor ɨremeʔɨwɨr aʔe xe . Xe muhu
imumeʔuhaw aʔe . Nezewe muhu hekohaw aʔe wa no . Ukwawkatu wekohaw aʔe no . Ɨwɨ
apɨteromo hekohaw aʔe . Oho ɨpawpe wa no . Aze tɨpaw , ɨpaw izuwi wixe oho ɨwɨ
apɨteromo kurɨ . Ɨwɨ zo uʔu aʔe . Ipɨtuhem ɨwɨ apɨteromo wa no . Ukwar rupi uker
aʔe ma . Aze imaʔuhez uhem ikatupe aʔe no , umaiʔukatu aʔe wa no . Uzewɨr wi
zote ukwar rupi aʔe no , te naʔiruz ʔar umumaw ukwar rupi aʔe no . Te naʔiruz
ʔar imumaw mehe uhem ukwawpa aʔe kurɨ . Wiko ikatupe aʔe no , te uzɨpɨrog
upiʔahaw izupe . Aʔe mehe zote hupiʔa kurɨ . Tamata wamumeʔuhaw xe aʔe wa nehe
no tɨ wa . Nezewe tamata wanekon aʔe wa no . Ipɨtehem zote waiko ɨpe aʔe wa no .
Uʔu zote tuʔum waiko aʔepe wa no , te wiko ɨwɨra po wakazape aʔe wa kurɨ . Tuʔum
uʔu waiko aʔepe wa no . Ɨwɨra po kazape aʔe no , te izun mehe uzɨpɨrog upiʔahaw
aʔe wa kurɨ . Aze ɨparan tɨpaw , maʔe pupe wanekon aʔe wa no , aʔe mehe uhem oho
izuwi aʔe wa kurɨ . Aze pitei kirom omo ɨparan muitehaw aʔe wi aʔe kurɨ , u
mokoz kirom muitehaw , aʔe mehe tamata oho ikatupe uhempa aʔe wa kurɨ . Wata oho
waiko ɨ retanawʔɨm me wa kurɨ . Te uhem oho ɨpe wa no . Aʔepe waneko mehe ukɨr
aman wa wanupe aʔe kurɨ . Omomor upiʔa waiko aʔepe wa kurɨ . Kaʔa ruwapepe
omomog kaʔa rehe aʔe no . Te tɨzuz hupiʔa upa aʔe kurɨ . Ukwaku zote upiʔa aʔe
no , te uzawaʔi aʔe wa kurɨ . Aʔe rupi wahɨ numukamukwaw aʔe wa no .
Uzemugakwawaʔi waiko aʔe wa no , ni wanu nuzukakwaw miar wanupe aʔe no , ni ko
nuzapokwaw wanupe aʔe no . Aʔe ukwaw wemiʔuaʔi oho waiko aʔe wa no . Te
uhuuhuaʔi waiko aʔe wa kurɨ . Mon uzapokar ipira wanupe nezewe aʔe no tɨ wa .
Kwa , Tupan aʔe , uzapo paw rupi katete agwer maʔe zanewe aʔe no tɨ wa .
Ukwawkar zote teko hekohaw purupe aʔe no . Ukwawkar zote maʔemaʔe kwawparʔɨm
wanupe aʔe no . O azeharomoeteahɨ Tupan ukwawkar maʔe ipira wanupe zanewi aʔe no
tɨ wa . Upaw tamata rehe zeʔegawkwez aʔe kurɨ tɨ wa . Wamiri imumeʔuhaw ʔaw xe
aʔe nehe kurɨ tɨ wa . Kwarahɨ mehe zo heta wa . Nahetakwaw wamemɨr aʔe wa rihi ,
taʔe aman nukɨrkwaw aʔe rihi xe . Aze aman ukɨr nehe , aʔe ʔar mehe zote
hetaputar wamemɨr aʔe wa nehe kurɨ . Taʔe izun mehe uzepɨrog upiʔahaw aʔe wa xe
. Te outu mehe nehe , uzepɨrog upiʔa imomorhaw aʔe wa ; te nuwem mehe omomor
upiʔa wa rihi , nezem mehe upaw upiʔa imomor aʔe wa kurɨ . Aʔe ʔar rehe uzaw aʔe
wa kurɨ . Ukwawkatu wekohaw aʔe wa no . Awɨze tue umaiʔu waiko wa no . Ihɨ
nuzekaiwkwaw wanehe aʔe . Aʔeae uzemugakwawaʔi waiko aʔe wa no , taʔe ihɨ oho
wanuwi aʔe kurɨ xe , aʔeae wiko aʔe wa no . Tueharupi wamiri uʔu maʔe kurer aʔe
wa no , ɨʔaromo wa no . Uzan waiko maʔe iʔupa wa . Nezewe wamiri wanekohaw aʔe
wa no . Upɨhɨk maʔe uzeupe wa ɨʔaromo wanekon wa , maʔe kurer iʔupa wa . Uzan
waiko wa umeʔe ɨpe wa . Ipɨtuhem ɨ pupe wa no . Hurɨwete waiko wa no .
Uzemonoʔog waiko wa tueharupi wa no . Wata waiko pɨhaw wa no . Ipɨtunahɨpe
wanekon watapa wa . Hehapɨhagatu aʔe wa , taʔe tatainɨ romo wanekon aʔe wa xe ,
aʔe rupi wata pɨtunahɨpe wa . Hehapɨhagatu waiko pɨtunahɨpe wa , taʔe uhɨapekatu
wekohawpe aʔe wa no xe , wamiri wekohawpe aʔe wa no xe . Ikatuahɨ wanekohaw aʔe
wa no , taʔe nuʔukwaw tuzukaʔi aʔe wa xe ; nuʔukwaw wamiri aʔe wa . Kupiʔi zo
uʔu aʔe wa no . Uʔu zanuʔi wa no . Wamiri nezewe aʔe wa . Nuxiʔukwaw wanam aʔe
wa . Nezewe wamiri wanekon aʔe wa . Heta paw rupi temiʔu wanupe aʔe wa no .
Marazawe tue ukwaw uzeʔeg ɨpe aʔe wa no ? Herua , taʔe Zaneru umupɨtuhemkar
nezewe aʔe wa xe . Taʔe Zaneru uzapo paw rupi maʔe iko aʔe xe . Aʔe rupi uzapo
nezewe ɨpehar wanupe no . Zaneru ɨwatehar aʔe , uzapo nezewe wanupe no , wamiri
wanupe no . Aʔe rupi hetateteaʔu wamiri aʔe wa no . Aʔe rupi uzapo tenetehar
zekeʔa aʔe wa kurɨ . Wamiri wixe zekeʔa pupe wa . Omogwer nuixekwaw zekeʔa pupe
wa . Wamiri ukɨzekatu izuwi wa . Omogwer wixe uzeʔazna wa , zekeʔa pupe wa .
Tenetehar umuhemkar omogwer wamiri imuzeʔazna . Nezewe mehe nupaw pixikwaw aʔe
wa nehe , iʔi zekaipo uzeupe aʔe no . Weraha omogwer zo izuwi wa . Tenetehar
uzuka wamiri iko aʔe , zekeʔa pupe aʔe . Omonoʔog imono kok pupe . Weraha wapuz
me . Omono zapepo pupe aʔe kurɨ . Uʔu aʔe wa kurɨ . Nezewe wamiri aʔe wa ,
uzemonoʔog waiko wa . Wamiri hurɨwete waiko wa . Ikatuahɨ taʔe numaʔerekokwaw
aʔe wa xe . Ukwawkatu wikohawaʔi aʔe wa no . Nezewe wamiri wanekohaw aʔe wa no
tɨ wa . Wiko ɨ pupe wa . Ipɨtuhem waiko ɨ pupe wa no . Nazaikokwaw wazawe zane .
Nazanepɨtuhemkwaw ɨ pɨpe zane . Aze zanepɨtuhem ɨ pɨpe zane , zanezuka tue ɨ aʔe
. Nahuhagkwaw katupe wikopa aʔe wa no . Nahuhagkwaw katupe wa taʔe wexak ɨ wa xe
. Taʔe ɨpehar aʔe wa xe . Hetateteaʔu aʔe wa . Tueharupi uperek ɨʔaromo wa no .
Uʔu maʔe waiko ɨʔaromo wa . Hurɨwete waiko ɨ perek wa . Maʔe kurer uʔu waiko wa
. Uzan wamiri aʔe wa kurɨ . Taʔe upaw maʔe kureraʔi aʔe wa kurɨ xe , ikatuahɨ
wanupe . Hurɨwete waiko wa . Tueharupi uʔuaʔi zanu wa no . Aʔe rupi wamiri uker
ɨremeɨwɨr wa no . Nezewe wamiri uker ɨremeɨwɨraʔi aʔe wa kurɨ . Zuʔui oho
mɨnɨkawpe Omo ʔar rehe zekwehe heta mɨnɨkaw miar uwewemaʔe wanupe ɨwate Omo ʔar
rehe zekwehe apitaw oho zuʔi hapuz me kurɨ Naʔe zekwehe uhem zekwehe oho hapuz
me Zanekuʔem hemurɨpar iʔi zekwehe izupe Zanekuʔem aipo pa iʔi zekwehe zuʔi
izupe aʔe no Zaixe tɨ iʔi zekwehe izupe Eapɨk tɨ iʔi zekwehe izupe no Naʔe
zekwehe apitaw wapɨkini kurɨ Naʔe zekwehe iʔi zuʔipe kurɨ Hemurɨpar nerehokwaw
mɨnɨkawpe tɨ iʔi zekwehe izupe Nankwaw pa iʔi zekwehe zuʔi izupe aʔe no Taʔe
nawewekwaw zote ihe xe Azeharomoete pa iʔi zekwehe apitaw izupe Kwa ahaputar ihe
pa iʔi zekwehe apitaw zuʔipe Ereiʔi zekwehe zuʔi izupe aʔe no Pɨhawe nehe
azurputar ko rupi iʔi zekwehe izupe Pɨhaweteahɨ zekwehe kurɨ Oho zekwehe aʔe we
kurɨ Uhem zekwehe oho zuʔipe no Zanekuʔem tɨ iʔi zekwehe zuʔi izupe aʔe no Zaixe
tɨ iʔi zekwehe zuʔi izupe Naʔe zekwehe apitaw wixe oho kurɨ Eapɨk rihi tɨ iʔi
zekwehe zuʔi izupe Wapɨk zekwehe apitaw Emuapɨk newioraw tɨ Taʔe xiu ʔɨpihun
rihi xe iʔi zekwehe zuʔi izupe Naʔe zekwehe zuʔi uzeʔeg wemirikope kurɨ Ezapo
ʔɨpihun hemurɨparpe Naʔe zekwehe hemiriko uzapo paw ʔɨpihun kurɨ Aiko kurɨ ma
iʔi zekwehe umenpe kurɨ Eʔu eho tɨ iʔi zekwehe zuʔi apitawpe kurɨ Uʔu apitaw
ʔɨpihun oho kurɨ Nezewe mehe we zekwehe zuʔi wixe oho apitaw wioraw pupe kurɨ
Naʔe zekwehe iʔi kurɨ Ahaputar aipo ihe pa Upɨhɨk zekwehe uwioraw kurɨ Uwewe
zekwehe ɨwate kurɨ Ipuhuzkatu tue hewioraw aipo no pa iʔi zekwehe uzeupe Uhem
zekwehe oho mɨnɨkawpe kurɨ Naʔe zekwehe uwioraw umuapɨk heraha no Oho zekwehe
mɨnikawpe izuwi Nan kwehe tete zekwehe zuʔi uhem oho mɨnikawpe aʔe no Aipo tue
erezur ne raʔe no tɨ iʔi zekwehe apitaw zuʔipe kurɨ Heʔe pa azur roko ihe no pa
iʔi zekwehe izupe Marazawe erezur raʔe tɨ iʔi zekwehe izupe Nahetakwaw nepepo no
iʔi zekwehe apitaw zuʔipe kurɨ Marazawe azur iʔi zekwehe izupe Newioraw pupe
rakwez azur ihe tɨ iʔi zekwehe zuʔi apitawpe Kwa eremekuzarputar ne rerurawer
ihewe tɨ iʔi zekwehe apitaw zuʔipe Amekuzar iʔi zekwehe zuʔi izupe aʔe no
Uruitɨkputar nemono ɨwɨpe kurɨ Ita rehe ʔɨpe iʔi zekwehe apitaw zuʔipe Hereitɨk
ita rehe tɨ iʔi zekwehe zuʔi apitawpe Naʔe zekwehe ʔɨpe zote witɨk Naʔe zekwehe
zuʔi iʔi Aʔe rupi tue aputar pa iʔi zekwehe izupe Nezewe zekwehe zuʔi apitaw
rehe aʔe wa upaw apitaw imuneʔuhawkwez kurɨ Ɨwɨzaʔu imumeʔuhaw xe aʔe nehe kurɨ
. Nezewe zekaipo ɨwɨzaʔu imumeʔuhaw aʔe no . Naʔe zekwehe omo kuza aʔe kurɨ ,
oho zekaipo iko kope wa , umemɨr rehe wa , te uhem zekaipo oho kokaiwerpe wa .
Naʔe imemɨr zekaipo uzeʔeg izupe aʔe kurɨ , — Mamaz , ahaputar kwez ko iwɨr rihi
pa , iʔi zekaipo uhɨpe aʔe . Ihɨ zekwehe iʔi izupe aʔe no , — Exakatu eho
nepɨragawam me nehe ʔɨ , iʔi zekaipo ihɨ izupe aʔe . — Taʔe wɨramiri azukaputar
aha kwez rupi rihi xe , iʔi zekaipo kwarer uhɨpe , te oho zekaipo aʔe kwarer .
Uhem zekaipo oho ɨwɨzaʔupe zote aʔe kurɨ . Uwewe zekaipo ɨwɨzaʔu izuwi kurɨ . —
Azuka e tomo kwez ɨwɨzaʔu wa xe , iʔi zekaipo uzeupe aʔe kwarer aʔe kurɨ .
Uzawɨzawɨ zekaipo heraha hereko kurɨ . Te oho zekaipo iko haikwez romo aʔe kurɨ
. Te oho zekaipo ɨwɨzaʔu izuwi aʔe kurɨ . Umeʔe zekaipo waikwerupi kurɨ . —
Maʔenpete tuen azur aipo pa , iʔi zekaipo kwarer uzeupe aʔe kurɨ . Taʔe zekaipo
ɨrɨhu ɨwɨzaʔu uzapo oho haikwerupi raʔe . Xe aʔe zo zekaipo umeʔe aʔe kwarer
waikwerupi , wexak zekaipo ɨrɨhu waikwerupi aʔe kurɨ . — Marazawen ahaputar aipo
nehe kurɨ pa , iʔi zekaipo kwarer uzeupe aʔe kurɨ . Aʔe mehe zekaipo uhapukaz
zekaipo uhɨpe . Uhapukaz wi zekaipo uhɨpe no . Te nuhapukazkwaw zekaipo ihɨ
izupe aʔe kurɨ . Taʔe zekaipo muite ihon uhɨ wi raʔe xe . Aʔe mehe zekaipo
uzaiʔo kwarer ʔam aʔepe aʔe kurɨ . Taʔe zekaipo uhapukaz wi zekaipo uhɨpe no xe
. Nuhapukazkwaw zote zekaipo ihɨ izupe no . Te uzaiʔo wi zote zekaipo aʔe no . —
Muite tue azur aipo pa , iʔi zekaipo kwarer uzeupe aʔe kurɨ . Te weʔe zekaipo
miar aʔepe hexakpa wa . Naʔe zekaipo miar uzeʔeg izupe aʔe wa kurɨ . — Marazawe
tuen ereiko tɨ , iʔi zekaipo miar kwarer rehe upuranupa wa . — Kwa , ɨwɨzaʔu zo
roko hereitɨk xe tɨ wa , iʔi aʔe kwarer ʔam miar wanupe imumeʔupa . — Azem
tenetehar romo peiko hereraha e tomo kwez ɨwaz rihi xe , iʔi zekaipo ʔam miar
wanupe . Naʔe zekaipo ipeku uzeʔeg iko aʔe no . — Aze mo tenetehar romo aipo
ipeku hekon no pa , hereraha etomo kwez ɨwaz xe , iʔi zekaipo kwarer uzeupe aʔe
kurɨ . Naʔe zekaipo wenu ipeku izeʔeg aʔe no . Naʔe zekwehe iʔi ipeku izupe aʔe
. — Maʔe ereiko tɨ , iʔi zekaipo ipeku kwarer rehe upuranupa . Naʔe zekaipo
kwarer uzeʔeg izupe kurɨ . — Kwa , aʔe e tekoko pa . Aze mo tenetehar romo aipo
ipeku hekon no pa , hereraha e tomo kwez ɨwaz xe , aʔe e kwez tɨ , iʔi zekaipo
kwarer ipekupe . — Kwa , naʔikatukwaw herape ihe tɨ , iʔi zekaipo ipeku kwarerpe
. Te xiagaw tue zaha rihi tɨ , iʔi zekaipo ipeku kwarerpe aʔe kurɨ . Naʔe ipeku
weruwewe heraha aʔe kurɨ . Naʔe zekaipo kwarer uzeʔeg ipekupe kurɨ . — Kwa ,
hereruʔarputar pepe tɨ , iʔi zekaipo kwarer ipekupe aʔe no . Naʔe zekaipo ipeku
wezar kwarer heruwa iʔamawpe aʔe no . Nezewe miar wanekon izupe wa . Naʔe
zekaipo zakare uzeʔezeʔeg iko aʔe no . — Kwa , aze mo tenetehar romo aipo zakare
hekon no pa , hereraha e tomo kwez ɨwaz xe , iʔi zekaipo kwarer uzeupe . Naʔe
zakare ur hexakpa aʔe no . Uzeʔeg zekaipo zakare kwarerpe aʔe kurɨ . — Maʔe
ereiko tɨ , iʔi zekaipo zakare kwarer rehe upuranupa . — Kwa , aʔe e kwez nehe
pa . Aze mo tenetehar romo aipo zakare hekon no pa , nereraha e tomo kwez ɨwaz
rehe rihi xe , aʔe kwez newe tɨ . Naʔe zekaipo zakare uzeʔeg kwarerpe aʔe kurɨ ,
— Here , urueraha nehe tɨ , iʔi zekaipo zakare izupe kwarerpe . — Ezur hekupepe
tɨ , iʔi zekaipo zakare kwarerpe . Te weruʔɨahaw zekaipo heraha hereko . Naʔe
zekaipo zakare uzeʔeg kwarerpe kurɨ , — Hekurakurawpe kunumi , iʔi zekaipo
zakare kwarerpe aʔe kurɨ . — Nakwawkwaw aipo ihe tamuz , iʔi zekaipo kwarer
zakarepe aʔe kurɨ . Iʔi wi zote zekaipo zakare kwarerpe no , — Kwa , nakwawkwaw
aipo maʔe ihe tamuz , iʔi zote zekaipo kwarer zakarepe aʔe no . Te wenuhem
zekaipo zakare kwarer heraha ɨremeʔɨwɨraʔu aʔe kurɨ . Aʔe mehe zekaipo opor
zekaipo kwarer oho ikupe wi aʔe kurɨ . Uzapɨpɨkahɨ zekaipo zakare imono ɨpe aʔe
kurɨ . Taʔe zekaipo opor kwarer oho ikupe wi xe Aʔe mehe zekaipo uzapɨpɨkahɨ
zekaipo imono ɨ pupe . Awɨze uzan zekaipo kwarer oho izuwi kurɨ . — Maʔepe ten
erehoputar tɨ , iʔi zekaipo hoko kwarerpe aʔe kurɨ . Kwarer zekaipo uzeʔeg izupe
aʔe no . — Kwa , zakare heʔuputar tɨ , iʔi zekaipo kwarer hokope aʔe kurɨ . Aʔe
rupi zekaipo hoko iʔi zekaipo kwarerpe aʔe . — Ezur ko rupi izuwi tɨ , iʔi
zekaipo hoko kwarerpe aʔe kurɨ . — Toromokon nemono izuwi rihi tɨ , iʔi zekaipo
hoko kwarerpe aʔe kurɨ . — Here , iʔi zekaipo kwarer hokope aʔe no . Taʔe
zekaipo zakare uhem zekaipo oho ɨ wi aʔe kurɨ , kwarer hekarpa ikatupe aʔe xe .
Te wexak zekaipo kwarer ipɨpor aʔe kurɨ . Oho zekaipo zakare haikwez romo aʔe
kurɨ . Te uhem zekaipo oho hokope aʔe kurɨ . — Nerexakwawkwez ko rupi urmaʔe
aipo tɨ , iʔi zekaipo zakare hoko rehe upuranupa aʔe no . — Nankwaw kwez tɨ ,
iʔi muaʔu zekaipo hoko izupe aʔe no . — Taʔe ipɨpor xe zo turkwez xe , iʔi
zekaipo zakare izupe aʔe no . — Kwa , naexakwaw tɨ , iʔi muaʔu wi zote zekaipo
hoko izupe no . — Taʔe xe zo ipɨpor turkwez xe , iʔi wi zote zekaipo zakare
izupe aʔe no . — Kwa , nankwaw tɨ , iʔi wi zote zekaipo hoko izupe no . Uzewɨr
zekaipo zakare oho ipɨpor hekarpa aʔe no . Uzewɨr wi zote zekaipo zakare wa
naʔarewahɨ no . — Kwa , ereʔu raʔe tɨ , iʔi zekaipo zakare hokope . — Kwa , ʔaw
zo aʔu imonokwez ihe tɨ , iʔi zekaipo hoko izupe . — Ipiraʔi zo aʔukwez ihe tɨ .
Aze nepuruexakwer aipo heremiʔukwer rehe , aexakarputar newe , iʔi zekaipo hoko
zakarepe aʔe no . Naʔe zekaipo hoko omomor ipiraʔi imugwawpa zakarepe kurɨ .
Hoko zekaipo wexakar mokoz ipiraʔi wemimokoner zakarepe aʔe kurɨ . Aʔe mehe
zekaipo zakare aʔe kurɨ , uzewɨr wi zekaipo zakare oho izuwi no . Aʔe mehe we
zekaipo hoko aʔe no , omomor zekaipo kwarer imugwawpa aʔe kurɨ . Awɨze uzan
zekaipo kwarer oho aʔe wi kurɨ . Zakare zekaipo uzewɨr wi ipɨpor hekarpa aʔe no
. Te hoko iʔamawpe zekaipo no . Wexaexak katu zekaipo zakare kwarer ipɨpor hoko
iʔamawpe aʔe kurɨ . Te wexak zekaipo ipɨpor aʔe kurɨ . Aʔe mehe uzan zekaipo
zakare oho haikweromo aʔe kurɨ . Te uhem zekaipo oho kururuhupe zote zekaipo aʔe
kurɨ . Zakare zekaipo uzeʔeg kururupe aʔe . — Nerexakwawkwez kwarer ko rupi
ikwaw mehe aipo tɨ , iʔi zekaipo zakare kururu rehe upuranupa . — Nazekaiwkwaw
aipo kwarer rehe ihe tɨ , iʔi zote zekaipo kururuhu zakarepe aʔe no . Taʔe umim
zekaipo imono uwɨpe izuwi xe . Te uzewɨr zekaipo zakare oho izuwi kurɨ . Nezewe
mehe we umuhemkar zekaipo kururu imono uzewɨr wi aʔe kurɨ . — Eho kurɨ tɨ , iʔi
zekaipo kururu kwarerpe aʔe kurɨ . Te oho zekaipo kwarer izuwi aʔe no . Oho
zekaipo kwarer iko kururu iwɨr wi aʔe kurɨ . Akwez kwarer uzeawaxi mozuhu rehe
wa . — Maʔe wi erezur , iʔi zekaipo mozuhu izupe . — A wi azur tekoko tamuz ,
iʔi zekaipo kwarer izupe aʔe no . — Aze mo raʔe xe . Aze mo raʔe xe , iʔi
zekaipo mozuhu akwez kwarerpe . Wenuneʔoneʔo zekaipo kwarer mozuhu . — Aze mo
raʔe xe , iʔi wi zekaipo izupe no . Taʔe zekaipo kwarer uker mozuhu remiriko
puhe aʔe xe . Aʔe rupi zekaipo mozuhu uzemupɨʔa hehe aʔe . Oho kwarer izuwi . Te
ikaruk oho watapa no . Uker zekaipo oho inamuwɨpe no , te oho zekaipo inamu ipɨr
. Uker ipuhe . Opokopokok hin hehe weruwewe wata heraha izuwi . Te uhem zekaipo
oho zapukazpe no . Uʔu zekaipo zapukazɨʔɨz . Ukuiwer iko iwɨpe . Nakwehetetekwaw
zekaipo arar uzeʔeg zapukaz ʔɨw rehe ɨwate aʔe wa no . Iʔi zekaipo arar uzeʔegpa
, — O , maʔin aipo arar pa , iʔi zekaipo uzeupe . Upɨhɨk zekaipo zapukaz imuwa .
— Nezewe ruʔu aipo , iʔi zekaipo uzeupe . Werukwar zekaipo zapukaz ɨwɨra rehe ,
uwɨr zekaipo hewapɨtɨmawer kwawpa izuwi . — Kwa , nezewe tue , iʔi zekaipo
uzeupe . Te uhem zekaipo inaza ukuzmaʔepe aʔe wi aʔe kurɨ . — Aʔuputar inaza
kuiwer , iʔi zekaipo uzeupe aʔe no . Uʔu zekaipo inaza kuiwer iwɨpe aʔe no .
Aʔepe uzeʔeg zekaipo wɨramiri iko inaza ʔɨw izɨwɨr . — Maiʔin aipo wɨramiri iko
pa , iʔi zekaipo kwarer wɨramiri izeʔeg henupa aʔe no . — Kwa , epupepupe , iʔi
iko aipo pa , iʔi zekaipo kwarer uzupe aʔe no . Taʔe zekaipo wɨramiri
makarapɨaʔiae raʔe xe . Aiʔaw aʔe wɨramiri herkwez tɨ wa . Aʔe mehe zekaipo
kwarer uzapo zekaipo kok inaza rɨru romo aʔe no . Omono zekaipo inaza kok pupe
aʔe kurɨ . Te oho zekaipo kwarer iko aʔe wi aʔe kurɨ . Uhem zekaipo kwarer oho
miar wanekohawpe aʔe kurɨ . Naʔe zekaipo upɨta miar wanekohawpe no . Uker miar
wanekohawpe no . Uker zekaipo miar wapɨr no . Naʔe zekaipo miar uzeʔeg waiko aʔe
wa no . — Pɨhewe paw rupi katu maʔe arurputar aipo ihe no , iʔi miar waiko
uzeupeupe aʔe wa . Naʔe zekaipo izekwa oho miar wanupe aʔe kurɨ , oho zekaipo
kope aʔe wa no . Tapixi upɨta aʔe kurɨ . Oho zekaipo kwarer wanupi aʔe . Te uhem
zekaipo oho kope aʔe wa kurɨ . Ukwaw oho aʔepe aʔe no . Naʔe miar kara oʔok
waiko wa kurɨ . Naʔe kwarer ihɨ uhem oho kope aʔe no . Naʔe miar uzemukuhem hehe
aʔe wa no . Uzan zekaipo oho izuwi wa . Upɨta zekaipo kwarer zo aʔepe . Naʔe ihɨ
uzemukuhem oho hehe aʔe no . — Aexak hememɨr haʔuwer ma , iʔi kwarer ihɨ uzeupe
kurɨ . Naʔe kwarer uzeʔeg uhɨpe aʔe no . — Kwa , nememɨrae ihe mamaz , iʔi
zekaipo kwarer uhɨpe aʔe no . Naʔe ihɨ oho huake aʔe kurɨ . Naʔe ihɨ uzaiʔo
hexakpa aʔe kurɨ . Naʔe kwarer oho uhɨ rupi aʔe kurɨ . Nezewe ʔaw maʔemumeʔuhaw
kurɨ tɨ wa . Upaw maʔemumeʔuhawkwez kurɨ pa . 
